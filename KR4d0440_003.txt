# -*- mode: mandoku-view; -*-
#+TITLE: 玉斗山人集
#+DATE: 2015-08-25 00:09:16.022331
#+PROPERTY: ID KR4d0440
#+PROPERTY: BASEEDITION WYG    
#+PROPERTY: JUAN 卷三
<pb:KR4d0440_WYG_003-1a>¶
欽定四庫全書¶
　玉斗山人集巻三¶
　　　　　　　　　　　　元　王　奕　撰¶
　　摸魚兒¶
　　　肯堂欲恵書不果借蕭彦和梅花韻見意¶
問梅花幾人邀詠平生見外騷楚相思一夜羅浮逺姑¶
射仙姿何處心情未吐雄蜂雌蝶空相遇嵗年孰與歎¶
皓首相看氷霜獨抱謾作廣平賦　黄昏暮半㸃酸辛¶
<pb:KR4d0440_WYG_003-1b>¶
誰訴夀陽眉恨妖嫵南來北使雙明眼細認杏花真譜¶
私自語道消息孤根還有春風主啟明未舉聽畫角吹¶
殘馬頭搖夢人已山陽路¶
　　水調歌頭¶
　　　舟過桃源適逢初度和歐陽楚翁詞¶
吾元終不白抝出老揚雄近日青矜緑髪轉盼忽成翁¶
縮首杞天墜地極力虞淵取日直欲入馮宫迂濶有如¶
此誰不笑王公　十年後数椽屋隠瑘峯人嘆乾坤許¶
<pb:KR4d0440_WYG_003-2a>¶
大醯甕老山中於是泛淮航泗於是沿鄒過魯千古慕¶
雩風造物既生我斯道豈終窮¶
　　沁園春¶
　　　和趙蓮澳提舉遣懐¶
耳目肺腸不由乎我更由乎誰也不必君平不消詹尹¶
不疑何卜不卜何疑三徑歸來一時有見豈為與黄初¶
與義熈天下事但行其可自合乎宜　大哉用易乘時¶
縱鳥啄那能食子皮歎失若塞翁失為得本嬴如劉毅¶
<pb:KR4d0440_WYG_003-2b>¶
贏乃輸基大㸃小癡有餘不足誰必彭殤早與遲眼前¶
物縱銅山金屋一瞑全非¶
　　南鄉子¶
　　　和謝潜庵蔣山¶
搔首倚薰風一幅畫團塵土中鶴怨猿驚人去也潜龍¶
誰絞香車起蟄松　嵗月去熈豐世味人情自淡濃春¶
去春來暾不競匆匆蜀羽吳山血又紅¶
　　霜天曉角¶
<pb:KR4d0440_WYG_003-3a>¶
　　　和韓南澗采石娥眉亭¶
天無四壁底用量江尺(五代樊若水為/太祖量江於此)徒把乾坤分裂¶
誰與帝扶民强　幾年樊圃缺耳風腔轉笛(三十年前/江南笛聲)¶
(有哭襄/陽調)此日雙娥空蹙依然也暮山碧¶
　　賀新郎二闋¶
　　　僕過魯自葛水買舟至維揚又自揚州買舟至¶
　　　孔林登泰山復遂淮楚住復六千里共賦此詞¶
　　　括尺山川所歴之妙真所謂兹行冠平生者也¶
<pb:KR4d0440_WYG_003-3b>¶
有客過東魯自葛水泛舟西下帆開三楚萬里湖光磨¶
水鏡際五老落星烟渚又飛過二姑門户彭澤栁青新¶
舊色望九華依約池陽路風雨廟烏江羽　蛾眉牛渚¶
皆如故問緣何瀂港汀洲(徳祐敗/師之地)江聲無語采石書生¶
勲業在吊錦袍公子魂何處流恨下秦淮商女多景樓¶
頭吟北固笑平山堂裏誰為主且爛飲瓊花露¶
醉醒瓊花露買扁舟卲伯津頭向秦郵去流水孤村鴉¶
萬㸃憶少游回首斜陽樹又著訪山陽酒侣細剔留城¶
<pb:KR4d0440_WYG_003-4a>¶
碑蘚看上歌臺一嘯江東主望鳬澤過鄒魯　孔林百¶
拜瞻塋墓歷曲阜少皥之墟大庭之庫竟涉汶河登泰¶
岱候清光夜半開元圃迤邐問東平歸路蚩塚黄花吟¶
笑罷下新州醉白樓頭賦復淮楚尋故步¶
　　賀新郎¶
　　　舟下匡廬因感巳未嵗侍謝虗舟逰山江空嵗¶
　　　晚物換星移如之何而不感遂賦此呈燕五峯¶
帆缷西灣側望匡廬老峯面目舊曽相識嵗月滔滔江¶
<pb:KR4d0440_WYG_003-4b>¶
浪逺囘首暮雲空碧今想見髪痕全白眠鹿磯頭茅屋¶
爛問草堂誰管真泉石還更有青牛跡　老峰㸃首如¶
招客道十年玉斗窓間兩成疎覿贏得老夫諳閲世不¶
作少年太息看兩餘依舊青山色汶上歸來重過我&KR0034;¶
峯頭項新長芝堪摘分半席共横笛¶
　　沁園春¶
　　　過彭澤發明靖節歸來之本心¶
八十日官浩然歸去知心者希謂詩有招魂(山谷詩云/欲招千載)¶
<pb:KR4d0440_WYG_003-5a>¶
(魂斯文或/宜出此)姑言其槩註其述酒(陽樂間註/述酒一篇)亦特其微不¶
事小兒惟書甲子皆是先生杜徳機看時運與夫榮木¶
(二篇/陶詩)始識真歸　黄唐邈不可追慨四十無聞昨已非¶
故懐彼先師䇿夫名驥志乎童冠寤寐交揮人表何時¶
諸生過魯願企高風慕浴沂兹壮行也尚庶幾短葛不¶
負公衣(僕有化/陶短葛)¶
　　八聲甘州¶
　　　李太白大雅一賦發少陵之所未發惜豪狂詩¶
<pb:KR4d0440_WYG_003-5b>¶
　　　酒一死疑之過采石賦此千載醉魂招之不醒¶
　　　吾不信也¶
誦公詩大雅久不聞吾衰竟誰陳自晉宋以來隋唐而¶
下旁若無人光燄文章萬丈肯媚永王璘卓有汾陽老¶
抱文人貞　不是沉香亭上謾題飛燕蹴起靴塵安得¶
錦袍西下明月墮江濵青山塚知幾畨風雨雷霆走精¶
神因過魯携一樽弔古疑是前身¶
　　水調歌頭¶
<pb:KR4d0440_WYG_003-6a>¶
　　　過瀂港丁家洲乃徳祐渡江之地有感¶
長江衣帶水歴代鼎彛功服定衣冠禮樂聊爾就江東¶
追憶金戈鐵馬保以油幢玉壘烽燧幾秋風只有當頭¶
著全局倚元戎　攅萬舸開一棹散無踪到了書生死¶
節蜂蟻愧諸公上有黄天白日下有人心青史未必竟¶
朦朧停棹撫遺迹往恨逐冥鴻¶
　　賀新郎¶
　　　金陵懐古金陵流峙依約洛陽惜中與柄國者¶
<pb:KR4d0440_WYG_003-6b>¶
　　　巽皆入床下遂使金&KR0008;甑墮惜哉¶
决眥斜暉裏品江山洛陽第一金陵第二休論六朝興¶
廢夢且説南浮之始合就此衣冠故址底事輕抛形勝¶
地把笙歌戀定西湖水百年内苟而已　縱然成敗由¶
天理歎石城潮落潮生朝昏知幾可笑諸公俱鑄錯囘¶
首金甌瞥徙謾涴了紫雲青史老楣幽花栖斷礎睇故¶
宫空拊英雄髀身世蝶侯王蟻¶
　　酹江月¶
<pb:KR4d0440_WYG_003-7a>¶
　　　和辛稼軒金陵賞心亭¶
英雄老矣對江山莫遺淚珠成斛一箑西風休掩面白¶
浪黄塵迷目鳯去臺空鷺飛洲冷幾度斜陽木欲書往¶
事南山應恨無竹　寧是商女當年後來腔調拍手銅¶
鞮曲偃蹇老松雖抝而猶一枰殘局烏巷垂楊雀橋野¶
草今為誰家緑賞心何處浩歌歸臥梅屋¶
　　法曲獻仙音¶
　　　和朱靜翁青溪詞¶
<pb:KR4d0440_WYG_003-7b>¶
九曲青溪千年陳迹往史不堪依據老我重來海乾石¶
爛那復斷碑殘礎應訝野王當日三弄罷乍無語　高¶
牙大纛船如屋又少甚笙歌翠雲簫鼓流恨入寒筝離¶
合君臣良苦花落幾春無此一番風雨是何人尚秦淮¶
門舘栁橋荷浦¶
　　賀新郎¶
　　　秦淮觀鬭舟有感追和思逺樓¶
惆悵秦淮路慨當年商女誰家幾多年數死去方知亡¶
<pb:KR4d0440_WYG_003-8a>¶
國恨尚激起浪花如語應不為黍峰蒲縷花隔清溪燕¶
井濕又誰省此時情緒雲盖擁翠隂午　汨羅無復靈¶
均楚到如今荃蕙椒蘭盡成禾黍疑是&KR1280;龍穿王氣遺¶
恨六朝作古留與浮歌載醑天外長江渾不管也無春¶
無夏無晴雨流嵗月滔滔去¶
　　木蘭花慢¶
　　　和趙蓮澳金陵懐古¶
翠微亭上醉搔短髪舞繽紛問六朝五姓王姬帝胄今¶
<pb:KR4d0440_WYG_003-8b>¶
有誰存何似烏衣故壘尚年年生長兒孫今古興亡無¶
據好将往史俱焚　招魂何處覔東山筝淚落清罇悵¶
石城暗浪秦淮舊月東去西奔休説清談誤國有清談¶
還有斯文遙睇新亭一笑漫漫天際江痕¶
　　南鄉子¶
　　　和辛稼軒多景樓¶
豪傑説中州及此見題多景樓曹石當年徒浪耳悠悠¶
嵗月滔滔江自流　風雪老兠鍪不混關河事不休浪¶
<pb:KR4d0440_WYG_003-9a>¶
舞桃花顛又蹶嬴劉莫與武陵仙客謀¶
　　水調歌頭¶
　　　和陸放翁多景樓¶
迢迢嶓冢水直㵼到東州不揀秦淮吳楚明月一家樓¶
何代非卿非相底事柴桑老子偏恁不吹劉半體鹿皮¶
服千古晉貔貅　過東魯登介邱感春秋扺掌嫣然一¶
笑莫枉少陵愁説甚蕭鍋曹石古矣蘇吟米畫黒白滿¶
盤收對水注杯酒為我向東流¶
<pb:KR4d0440_WYG_003-9b>¶
　　八聲甘州¶
　　　題維揚摘星樓¶
問蒼天蒼天閴無言浩歌摘星樓這茫茫禹跡南來第¶
一是古揚州當日雙龍未渡風月一家秋中分胡越後¶
横斷江流　百年間春夢笑槐柯蟻穴多少王侯謾平¶
山堂裏棋局幾邊籌是誰教海乾仙去天地付浮漚書¶
生老對瓊花一笑白髪滄洲¶
　　臨江仙¶
<pb:KR4d0440_WYG_003-10a>¶
　　　和元遺山題楊州平山堂¶
二十四橋明月好暮年方到揚州鶴飛仙去縂成愁襄¶
陽風笛急何事付悠悠　幾闋平山堂上酒夕陽還照¶
邊楼不堪風景事囘頭淮南新棗熟應不説防秋¶
　　沁園春¶
　　　題新州醉白樓¶
唐太白訪賀知章浩歌此楼想斗酒百篇眼花落井一¶
時豪傑千古風流白骨青山美人黄土醉魄吟魂安在¶
<pb:KR4d0440_WYG_003-10b>¶
否江南客因來遊勝踐稽首前修　悠悠往事俱休更¶
莫遣興衰狂白頭也莫論髙皇莫論項羽誰為黄帝誰¶
為蚩尤打破愁城吸乾酒海袖拂安梁(二山/名)舞暮秋題¶
未了又笑騎白鶴飛下揚州¶
　　婆羅門引¶
　　　憶疊山翁¶
佳人鬢髪幾囘塗抹共嬋娟又何止三千擬侍盈盈寳¶
鑑多少綺羅筵恨妖蟇恠事長夜中天　中河影圎清¶
<pb:KR4d0440_WYG_003-11a>¶
淚落罇前舞羅霓裳初服肯為人研筭惟有蘂宫天上¶
仙緱山鶴亦欲蹁躚¶
　　賀新郎¶
　　　題揚州瓊花觀¶
試問司花女是何年培植瓊葩分來何譜禁苑豈無新¶
雨露底事剛移不去偏戀定鶴城坏土却怕杏花生眼¶
覻先念年和影無尋處遺草木悴風雨　看花老我成¶
遲暮遶欄杆苦憶沉吟欲言難賦根本已非枝葉異誰¶
<pb:KR4d0440_WYG_003-11b>¶
把贋苗禆補但認得唐人舊句明月楼前無水部叩之¶
梅梅又全無語詢古柏過東魯¶
　　沁園春¶
　　　客山陽偕諸公遊杜康庄劉伶臺醉吟¶
醉面挾風携杜康酒酹劉伶臺問漂母磯頭韓侯安在¶
鉢山池下喬雀曽囘孝説仲車(姓/徐)忠傳祖逖忠孝如今¶
亦可哀清河口但潮生潮落帆去帆來　休呆且飲三¶
盃莫枉被東烏西兎催更誰可百年脱身不化誰能五¶
<pb:KR4d0440_WYG_003-12a>¶
日笑口長開痛飲高歌胡塗亂抹快活斗山王秀才今¶
天下曰利而已何以乎哉¶
　　唐多令¶
　　　登淮安倚天樓¶
直上倚天楼懐哉古楚州黄河水依舊東流千古興亡¶
多少事分付與白頭鷗　祖逖與留侯二公今在不眉¶
尖上莫帶星愁笑拍危欄歌短闋翁醉矣且歸休¶
　　沁園春¶
<pb:KR4d0440_WYG_003-12b>¶
　　　見王肯堂¶
吾祖文中曽於夫子受罔極恩有宇宙以來春秋而後¶
三綱所係萬古常存列國何時東吳何地十哲之中尚¶
有言况今也與聖賢邦域同一乾坤　卑飛難傍天閣¶
但勅窣䘖香拜聖門要水看黄河山登岱嶽魯求君子¶
學究中原雖有他人不如同姓仰止文星出禁垣又安¶
得借䝉荘大匏酌泗水之源¶
　　蘭陵午¶
<pb:KR4d0440_WYG_003-13a>¶
　　　和周美成西河金陵懐古¶
江左地興亡舊恨誰記腥風不攪洛山雲怒濤乍起淚¶
睚歴落泫新亭碑砄猶臥江際　古今事天莫倚廢興¶
元有時係女牆月色自荒荒盡平寸壘舞臺歌榭草痕¶
深青溪彌望烟水　馬蹄雜遝錦綉市認烏衣六朝東¶
巷西望景物已非人世但長干鐵鎝巋然相對簷鈴嘈¶
噆薫風裏¶
　附録¶
<pb:KR4d0440_WYG_003-13b>¶
　　遊懐玉覩玉斗山人遺稿　　　　李夢陽¶
三百年來見此編留藏真識子孫賢溪堂此日尋山到¶
玉斗峯高想像前¶
　　遊懐玉過玉斗王先山故居覽東行斐稿和崆峒¶
　　李公韻　　　　　　　　　　　費　宏¶
兵燹之餘見此編我從文字識鄉賢傳芳尚有詩書種¶
重整山房玉斗前¶
　　遊懐玉王斗山書院故址　　　　丁　璣¶
<pb:KR4d0440_WYG_003-14a>¶
一拂塵衣到上方水迴山繞是何鄉老龍吐霧深潭底¶
孤鶴横雲北斗傍天下佳竒幾人識古先踪跡百年荒¶
我來無限懐賢意獨對薰爐坐草堂¶
　　歌　　　　　　　　　　　　　李夢陽¶
懐玉之山玉為峯四面盡削金芙蓉東風破碎瀑布落¶
有潭十八龍為澤山頭草堂開者誰斬木通道予心悲¶
白猿嘯雨巖竹裂石路上天風林吹我聞龍乃變化物¶
羣然處此龍何為胡不滂沱恵下土一洗四海無旌旗¶
<pb:KR4d0440_WYG_003-14b>¶
　　過梅嵓精舎　　　　　　　　　李夢陽¶
南州嵗暮濛濛雨絶頂人居沁沁寒千古草堂成棟宇¶
百年巖穴又衣冠登高自覺諸山小逺到無歌行路難¶
俯視塵寰雲霧裏大江東海正風瀾¶
　　余嘗從崆峒李公游懐玉見尊魯集和李公韻今¶
　　重過再觀愴然興感念惟鄉先生得如斗山者有¶
　　幾不能無言并書舊作於末云　　無名氏¶
此道寥寥寄簡編瓣香尊魯史維賢秋風愧乏溪芹薦¶
<pb:KR4d0440_WYG_003-15a>¶
獨對荒山駐不前¶
　　又¶
言欲侏&KR0867;髪欲編指迷藉聖繼須賢先生留句扶風教¶
心事當懸玉斗前¶
　　梅嵓初度有感　　　　　　　　李夢陽¶
年今四十身千里生日登臨寓此中憂國未收南望淚¶
憶家猶阻北來鴻寒冬白霧峯巒隠車馬深山道路通¶
學海久傷青鬂改振衣真愧玉嵓風¶
<pb:KR4d0440_WYG_003-15b>¶
　　梅嵓弔古二律　　　　　　　　陳中州¶
萬古雄魂尤骯髒當時此意故蹉跎疊山義恵辭何激¶
(先生疊山故人也元人執疊山北去/先生累詩為行辭甚激烈具如斐稿)塡海寃深事已訛¶
九殿北來新燕雀六經東拜舊山河洗天風雨和陽日¶
積憤曽君洗却無¶
　　又¶
桑濮延哇只掩吟偶依玉斗㵼孤音荒墳鐵樹存青骨¶
絶礕丹書走赤心(先生作梅嵓精舍摩崖大書一曰青/天白日一曰古今一人一曰至元逸)¶
<pb:KR4d0440_WYG_003-16a>¶
(民具如/嵓礕)自我先生堪作古共誰不死到如今山花海月¶
梅嵓舊想見當時抱膝吟¶
　　斐稿板成吿墓文¶
維嘉靖壬寅日南至刋平山東行稿成太鶴山人陳¶
中州潰墨為裘太羮元酒紅脯緑菜携其弟子董良材¶
毛朝佐舒沛李廷美等發玉山北走二十里吿於玉斗¶
山人之墓曰先生至元逸民光於柴桑東行斐稿風乎¶
黍離讀先生之文論先生之世因先生之言底先生之¶
<pb:KR4d0440_WYG_003-16b>¶
心必無所賴於一時不無所待於萬世惟其異之是以¶
戾之嗚呼遺墨在人臭我如蘭枯梨鬭錦汗竹流丹不¶
作奚古不述奚今韓子曰事有曠百世而相感者予亦¶
不知其何心尚饗¶
　¶
　¶
　¶
　玉斗山人集巻三¶
